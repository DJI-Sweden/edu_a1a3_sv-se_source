# Kapitel 9: Motverka brottsligheten riktad mot flyget – luftfartsskydd
Luftfartsskyddet finns för att motverka brottslighet riktad mot flyget. Passagerare, besättning,
markpersonal, allmänhet och egendom ska skyddas mot exempelvis sabotage, kapningar eller
gisslantagningar. Drönarflygning påverkas inte i dagsläget av luftfartsskyddet, men däremot
måste du som flyger drönare känna till vad det är och innebär.

## 9.1 Transportstyrelsens ansvarar för luftfartsskyddet
I Sverige har regeringen utsett Transportstyrelsen till att ansvara och utveckla **Sveriges
nationella säkerhetsprogram** (NASP). I det finns alla regler och krav som rör luftfartsskyddet.
https://www.transportstyrelsen.se/sv/luftfart/Luftfartsskydd-security
Även om programmet innehåller Sveriges nationella krav, styrs de i hög grad av
internationella regler och gemensamma bestämmelser inom EU. De gemensamma EUreglerna finns i förordning (EG) nr 300/2008 och förordning (EU) nr 2015/1998.

### Ser olika ut i olika länder
Eftersom varje land har sin egen myndighet som ansvarar för sitt luftfartsskydd kan kraven
och reglerna se olika ut beroende på var man befinner sig.