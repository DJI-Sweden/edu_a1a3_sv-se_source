## 3.3 Vad innebär de olika underkategorierna?
I **underkategori A1** ingår lite förenklat de allra lättaste drönarna: de som väger under 900
gram. Främst är det C0- och C1-klassade drönare som ingår men även de hemmabyggda
drönare som klarar kraven. Dessa drönare är så pass lätta att de får flyga över eller nära
enstaka personer. Dock ska de som väger över 250 gram inte flygas där det rimligtvis kan
finnas icke-medverkande personer. Om man trots allt råkar göra det, ska man som fjärrpilot
se till att styra undan så fort och säkert som möjligt. Däremot får man aldrig flyga någon
drönare – oavsett vikt – i den öppna kategorin över folksamlingar. Med folksamlingar menas
de sammankomster av människor där personer förhindras att ta sig fram på grund av den tätt
packade folkmassan.

Om du ska flyga en drönare över 250 gram i den öppna kategorin oavsett underkategori,
finns det en del krav som du måste ta hänsyn till och respektera. Dels måste drönare (C1, C2
och C3) som är tillverkade efter den 1 juli 2020 ha uppdaterade system för direkt
fjärridentifiering och geomedvetenhet, något som vi går djupare in på senare i det här
kapitlet. Dels måste du som fjärrpilot framför allt ha blivit godkänd på teoriprovet och fått
ditt drönarkort utfärdat. Kortet ska du alltid bära med dig under dina flygningar. Tänk på det
som ett körkort.

### Aldrig över – men bredvid
I **underkategori A2** ingår i stort sett enbart C2-klassade drönare eller liknande hemmabyggen.
Det är drönare som får väga max fyra kilo och som aldrig får flygas över vare sig ickemedverkande personer eller folksamlingar. Däremot får man flyga nära människor på ett
horisontellt avstånd, antingen på 30 meters eller fem meters avstånd, om det så kallade
**låghastighetsläget** är aktiverat.
Förutom områdena som du behöver känna till för att flyga drönare i underkategorierna A1
och A3, behöver du också kunna tillräckligt om meteorologi, din drönares prestanda och
segregeringen av de område som överflygs. Det är viktigt med de kunskaperna, eftersom
dessa drönare får flyga så nära människor trots att de har hög vikt i jämförelse med C0- och C1-klassade
drönare.

### De tyngsta drönarna i den öppna kategorin
I **underkategori A3** ingår de tyngre drönartyperna i den öppna kategorin, alltså de som får lov att väga upp till
och med 25 kilo. Det rör sig om alltifrån C2- till C4-klassade drönare eller hemmabyggen som uppfyller kraven. Det betyder alltså att C2-klassade drönare kan ingå i både underkategori A2 och A3. Men oavsett C-klassificering får du
aldrig som fjärrpilot flyga någon drönare som ingår i underkategori A3 över eller i närheten av
människor som inte medverkar i flygningen. Dessutom måste du hålla din drönare på minst
150 meters avstånd från bostads-, affärs-, industri- eller rekreationsområden.

| Det här gäller för underkategorierna |
|---|
* **A1**: C0-klassade får flygas över icke-medverkande  
människor, men aldrig över folksamlingar.  
C1-klassade får inte flyga över folksamlingar och icke-  
medverkande personer.

* **A2**: C2-klassade (om de inte är privatbyggda) under  
fyra kilo, får flygas på 30 meters horisontellt avstånd  
från människor (5 meter om låghastighetsläget är  
aktiverat) men aldrig över. Kräver kunskap om  
meteorologi, din drönares prestanda och  
segregeringen av de område som överflygs.

* **A3**: C2- till C4-klassade drönare (om de inte är  
privatbyggda) under 25 kilo, får inte flygas i närheten  
av människor eller på platser där människor troligtvis  
kan befinna sig.