## 4.6 Andra sinnen som är viktiga under drönarflygning
**Hörseln** är viktig för att man ska kunna höra om någonting stör ens rutt, till exempel
räddningstjänst, andra luftfartyg, fåglar, vind, vatten eller liknande. Och givetvis behövs den
också för att upptäcka om drönaren ger ifrån sig onormala ljud som kan leda till haveri eller 
andra olyckor. Så det är en dålig idé att till exempel lyssna på musik i hörlurar samtidigt som
man flyger.

**Känseln** behövs för att du bland annat ska kunna kontrollera att alla delar på drönaren sitter
som de ska. Vissa radiosändare har dessutom varningsvibrationer om något skulle hända
medan drönaren är i luften.

Och **luktsinnet** är viktigt om det plötsligt skulle börja lukta bränt.