## 8.1 Vad är en försäkring?
Försäkringar handlar i grund och botten om att sprida och dela på risker. Det vill säga att flera
personer betalar ett mindre belopp, en så kallad premie, som läggs ihop i en pott. Om någon
av dem drabbas av en skada eller olycka, får den personen ut ett belopp för att kunna
åtgärda det som skett.

Figur 40 Mynt och sedel

Hur hög premien blir beror på hur stor risken är för att en skada ska ske men också på hur dyr
skadan blir. Ofta är det frivilligt att ha en försäkring. Det kan även finnas krav på att ha det, till
exempel trafikförsäkring för bilar, och något som vi ska gå djupare in på i det här kapitlet:
ansvarsförsäkring för drönaroperatörer.