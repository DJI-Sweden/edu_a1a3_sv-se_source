# Kapitel 8: Så skyddar du dig om olyckan är framme – försäkringar
I det här kapitlet får du läsa om hur försäkringar fungerar – vilka typer som passar, vad de
täcker och varför de kan vara bra att ha. Enligt EU-reglerna ska varje drönare som väger över
20 kilo vara försäkrad. Även om de flesta drönarna i den öppna kategorin inte omfattas av
försäkringskraven är det en god idé att ändå vara försäkrad ifall olyckan skulle vara framme.
Om du som fjärrpilot själv inte är ägare eller operatör är det bra att känna till om eller hur
drönaren du ska flyga är försäkrad. Det är varje operatörs ansvar att försäkra sin eller sina
drönare.