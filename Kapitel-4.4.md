## 4.4 Är du tillräckligt utvilad?
Att vara utvilad under flygning är viktigt – så pass att du utgör en stor säkerhetsrisk om du 
inte är utvilad. Trötthet försämrar koncentrationen samt reaktions-, besluts-, koordinations- 
och uppfattningsförmågan. Att flyga trött är lika allvarligt och kan ge samma konsekvenser 
som att flyga onykter.

Risken att olyckor ska ske på grund av trötthet är större på natten, i mörker, i slutet av 
flygningen eller under påverkan av alkohol, läkemedel eller andra berusningsmedel.

Flyger du länge kan engagemanget minska under tiden – du kan börja tänka på annat, dagdrömma eller 
nicka till. Detta är vanliga trötthetssignaler som du ska ta på allvar. Se till att pausa 
om du märker att du börjar tappa koncentrationen – att vila i 20 minuter kan vara räddningen.

Om du lider av sömnbrist kan du drabbas av mikrosömn. 
Det är omedvetna, extremt korta episoder av sömn som kan inträffa när och var som helst.
Sker de vid fel tillfälle kan de få stora konsekvenser, inte minst med en drönare uppe i luften.

| Så undviker du trötthet och dess konsekvenser |
|---|
* Flyg utvilad och tumma inte på dina sovtimmar.
* Respektera trötthetsignaler. Var extra  
uppmärksam i slutet av flygningen eller om du  
flyger på natten eller i mörker.
* Flyg hellre korta än långa pass.
* Ta pauser, 20 minuters vila kan räcka som
återhämtning.