# Kapitel 3: "Vilka regler måste man förhålla sig till uppe i luften? – luftfartsregleringar"

När man flyger drönare är man skyldig att följa de regler som gäller för luftfarten.
EU-kommissionen har med stöd av den europeiska flygsäkerhetsmyndigheten EASA skrivit
nya gemensamma regler https://www.easa.europa.eu/newsroom-and-events/news/eu-widerules-drones-published för drönarflygning för alla inom EU. EASA har också skrivit vägledande
material, så att det blir lättare att följa de nya reglerna.
Förutom de här EU-reglerna och andra internationella regler har Sverige också nationella
bestämmelser som man ska följa, till exempel luftfartslagen (2010:500), luftfartsförordningen
(2010:770) och Transportstyrelsens föreskrifter.
I det här kapitlet går vi bland annat igenom en del av dessa regler och vilka krav som ställs på
den som tillverkar, äger eller ska flyga en drönare.