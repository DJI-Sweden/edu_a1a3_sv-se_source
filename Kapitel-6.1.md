# Kapitel 6: Så fungerar drönaren och dess funktioner – allmän kunskap
om drönare
## 6.1 Vad är en drönare?
Drönare är en vardagligare benämning för det som mer korrekt kallas för **obemannade
luftfartyg** eller **obemannade luftfartygssystem** – det vill säga luftfartyg som styrs antingen
automatiskt, självständigt eller av fjärrpilot på distans. På engelska kallas det “unmanned
aircraft vehicle” (UAV) eller “unmanned aerial system” (UAS), vars förkortningar ofta dyker
upp även i Sverige.

Drönare finns i alla möjliga storlekar och kan väga alltifrån något hundratal gram till flera
tusentals kilo. De kan flygas i olika syften – privat, kommersiellt och polisiärt eller i annan
offentlig verksamhet. De kan också se ut på olika sätt, till exempel som den vanligare
helikopterliknande **multirotorn** eller **multikoptern**, eller som den mer flygplansliknande
drönaren med **fasta vingar**.

De två typerna skiljer sig inte bara genom design och konstruktion utan också i syfte. Ofta
flyger man multirotordrönare för att kunna fotografera eller filma från luften, medan drönare
med fasta vingar oftare används till att mäta, kartlägga eller övervaka större områden.

Figur 28 Drönare