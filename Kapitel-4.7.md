## 4.7 Hur blir du i grupp?
Nästan alla påverkas på ett eller annat sätt av att umgås i grupp. Det kan vara både positivt 
och negativt. Men oavsett hur du påverkas av grupptryck, är det nödvändigt att du som 
fjärrpilot känner att du kan lita på dina egna färdigheter och flyga ansvarsfullt.

### Negativt grupptryck
I de sammanhang där du inte vågar sticka ut, verka feg eller bara har svårt att säga ifrån kan 
grupptrycket bli negativt. Trycket kan göra att du i en flygsituation drivs till att flyga tuffare 
och mer riskfyllt och göra sådant som du vet inte är rätt, till exempel dricka alkohol trots 
nolltoleransen vid drönarflygning.

Figur 13 Fjärrpilot som flyger en drönare över en grupp av människor

### Positivt grupptryck
I de sammanhang där du känner att du kan vara uppriktig och att dina åsikter välkomnas kan 
grupptrycket i själva verket vara positivt. Du behöver inte känna dig pressad till att göra något 
som du vet är fel, du vågar säga ifrån, och du kanske till och med tar ännu bättre beslut.

### Hur beter du dig själv?
Med tanke på grupptryck är det också av stor vikt att du själv tar ansvar och inte försöker 
påverka eller pressa någon till att göra något som den egentligen inte vill.